Gevaarlijke vlucht
Een Amerikaanse jongen van 16 jaar had veel geluk.
Hij overleefde een gevaarlijke vlucht.
De tiener liep thuis weg, na een ruzie.
Hij wou met het vliegtuig naar Hawaï, maar hij had geen geld voor een ticket.
De jongen verstopte zich dan maar in de wielkap van het vliegtuig.
Meer dan vijf uur later was hij in Hawaï.
De jongen was erg verzwakt.
Hij overleefde 62 graden onder nul.
Zo koud is het op 11.000 meter hoogte.
Volgens dokters overleeft maar één op vier mensen dit.
